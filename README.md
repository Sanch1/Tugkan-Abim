
Öncelikle merhaba Tuğkan abi. Nasılsın, umarım iyisindir. Ben Eren. 17 yaşında bir lise öğrencisiyim. Bu yazıyı sana ulaşabilmek için yazıyorum. Biraz zaman ayırıp okumanı kalpten rica ediyorum.

Seni eski zamanlardan beri takip ediyorum. Bir arkadaşımın tavsiyesi üzerine seninle tanışmıştım. Seni izlemekten çok keyif alıyorum.

Asıl konuya gelecek olursam:

Benim alanım yazılım. Oldum olası kodlar içinde büyüdüm. Bu konuda üstün yetenekli olduğuma inanırdım. Birçok yarışmadan ödül aldım, eski Milli Eğitim Bakanı ile tanışma fırsatı yakaladım ve hatta okulumuzun kodlama takımının kaptanı olduğum için ilimin (Gaziantep) Büyükşehir Belediye Başkanına sunum yapma şansı bile yakaladım. Hatta resimlerim bile var, istersen atabilirim abi. Bir sürü yazılım projesinde takım kaptanı olarak bulundum ve yüzlerce satır kod yazdım. Ancak bunu hiçbir zaman kendi bilgisayarımdan yapamadım. Çünkü böyle işleri yapabilecek kabiliyete sahip bir bilgisayarım hiç olmadı. Kimi zaman kütüphane, kimi zaman okul bilgisayarını kullanarak böyle adımlar attım. Ama artık çok zorlanmaya başladım. 

Okullar 15 gün tatil edildi ve ben eve kapandım. Pek arkadaşım olmadığı için tek yaptığım şey evde kalıp seni izlemek oldu. Bu aralar yüzünü en çok gördüğüm arkadaşım sensin Tuğkan abi. Ama artık ben seni izlemenin yanında seninle oynamak da istiyorum. Yazılım işlerim için artık kendi bilgisayarımı kullanmak istiyorum. Senin yayınlarını artık donan bir telefon yerine bir bilgisayardan izlemek istiyorum. Derslerim için araştırma yapabilecek bir bilgisayarım olsun istiyorum. Telefon üzerinden araştırma yapmak ve sunum hazırlamak beni çok zorluyor. Bu durum derslerimi de olumsuz etkiliyor. 12. sınıfa geçeceğim ve rahat bir şekilde derslerim için gerekli olan bilgilere ulaşmak istiyorum. Son çare olarak senden rica edeceğim. Bana bir bilgisayar konusunda destek çıkabilir misin? Tuğkan abim bana bir karne hediyesi olarak bilgisayar alabilir misin? İçimde küçük bir umut var ve bu umudun peşinden gitmek istedim. İçimdeki bu umudu kaybetmek istemedim. Rahatsızlık verdiysem çok özür dilerim.

İletişim: Sen nasıl istersen yapabilirim abi ama yine de bir iletişim adresi olarak Instagramım: sanch.py

(Elimden geldiğince abartmadan ve düzgün bir şekilde yazmaya çalıştım. Yazım ve noktalama yanlışlarım için özür dilerim, telefondan ancak bu kadar oldu. Okuduğun için teşekkür ederim abi.)
